





























Rys (lingvistika) – Wikipedie


Z Wikipedie, otevřené encyklopedie

Rys, neboli příznak, je rozhodující vlastnost, pomocí které lze klasifikovat

konstrukty systému. V lingvistice se tento pojem ujal nejprve ve fonologii. 

Fonologický rys je vlastností zvukového segmentu, hlásky. Nikolaj

Sergejevič Trubeckoj v díle Grundzüge der Phonologie používá rysy pro popis 

opozic mezi fonémy. Např. opozici mezi fonémy „/b/“ a „/m/“ tvoří rys

nazálnosti, který je přítomen u „/m/“ a nepřítomen u „/b/“. Fonologický rys je

distinktivní vlastností daného fonému. Jeho hlavním úkolem je odlišit daný

foném ode všech ostatních fonémů v systému daného jazyka. Další funkcí

fonologického rysu je poskytnout návod, jak daný foném vyslovit. Proto by

měl foném mít vztah k fonetické realizaci. Každý foném lze považovat za

složený z konečného počtu rysů. Jinými slovy, fonémy jsou „balíčky

distinktivních rysů“. 

Noam Chomsky a Morris Halle v knize Sound Pattern of English (1968)

převzali důsledný binarismus ( tj. každý rys může mít pro daný segment

maximálně dvě hodnoty: + a – ), který navrhl Roman Jakobson a přizpůsobili

inventář distinktivních rysů tak, aby mohl fungovat v přepisovacích

pravidlech, kterými se zápis z abstraktní morfosyntaktické roviny převádí do

konkrétní fonetické podoby. Např. předložková fráze /k kostelu/ má fonetickou

podobu [kekostelu] podle pravidla, které vkládá [e] mezi stejné souhlásky ve

fonetickém slově s jedním přízvukem. 

Podle autorů SPE mají hodnoty distinktivních rysů definovat přirozené třídy

hlásek. Přirozená třída je množina všech hlásek v daném jazyce, které sdílejí

určitou hodnotu daného rysu. Např. rys zapsaný jako [+ znělost] definuje

početnou třídu všech neznělých hlásek. Sem patří /p/, /t/, /k/, /s/, /f/ atd. V

dalším vývoji fonologie byly navrženy jiné inventáře rysů. Některé rysy, např.

[slabičnost], [přízvuk] , byly nahrazeny strukturou. Geometrická teorie rysů

vedla k tomu, že přirozené třídy jsou reprezentovány nejen rysy samotnými

ale i svou vzájemnou hierarchií. 

Teorie rysů byla transplantována z fonologie i do jiných lingvistických oblastí.

Analogicky je možno chápat flektivní tvary slov jako balíčky

morfosyntaktických rysů. Tak můžeme např. srovnávat dva tvary

morfologické flexe lišící se jediným rysem: „šel jsem“ versus „šel bych“. 

/wiki/Hl%C3%A1ska
/wiki/Nikolaj_Sergejevi%C4%8D_Trubeckoj
/wiki/Nikolaj_Sergejevi%C4%8D_Trubeckoj
/wiki/Opozice
/wiki/Fon%C3%A9m
/wiki/Fon%C3%A9m
/wiki/Noam_Chomsky
/w/index.php?title=Morris_Halle&action=edit&redlink=1
/wiki/Roman_Jakobson
/wiki/Oh%C3%BDb%C3%A1n%C3%AD

Morfosyntaktické rysy zahrnují lexikální rysy ±N a ±V, které možnými

kombinacemi svých hodnot tvoří čtyři základní slovní druhy (substantivum =

[+N,-V]; sloveso = [-N,+V]; přídavné jméno = [+N,+V]; předložka = [-N,-V]).

Gramatické rysy v úzkém slova smyslu jsou rysy figurující u podstatných

jmen [osoba], [číslo] a [rod], nebo rysy spojené s přídavnými jmény

[komparativ] [superlativ]. Početné jsou rysy spojené se slovesy jako jsou čas,

způsob, slovesný rod: [ ± minulost], [ ± kondicionál], [± pasívum]. Jako

součást své teorie vázání N. Chomsky (1981) navrhl dva rysy, kterými se

modeluje vázání výrazů [± anaphoric] a [ ± pronominal]. 

Rozeznáváme inherentní a selektivní gramatické rysy. Inherentní rysy se

vyskytují jako součást lexikálních výrazů (slov) a jako takové je vybíráme

spolu se slovy přímo ze slovníku. Např. české slovo „nůžky“ má inherentní

gramatický rys [+ plurál], který nelze změnit. Selektivní rysy přistupují k

lexikálnímu výrazu až ve větě podle řídícího výrazu (gramatická shoda) nebo

podle funkční kategorie dominující daný lexikální výraz. Řídící členy

gramatických kategorií (např. ČAS) lze opět chápat jako balíčky gramatických

rysů. 

Používání sémantických rysů, tzv. semů, v oblasti jazykového obsahu

(významu) navrhl Louis Hjelmslev v knize Prolegomena to a Theory of

Language. Analýza na sémantické rysy je známa v lingvistice jako 

komponenční analýza. Hjelmslev ve svém hlavním díle (kapitola 14, Varianty

a invarianty) analyzuje význam „hřebec“ jako složený z rysů [+ kůň] a [+

samec] a vyjadřuje přesvědčení, že podobným způsobem lze analyzovat

všechny jazykové významy. Tato naděje zůstala zatím nesplněná. 

Odkladiště

Pojem „rys“ (recesivní nebo dominantní) používají genetikové pro popis

genotypu. 

Citováno z „https://cs.wikipedia.org/w/index.php?

title=Rys_(lingvistika)&oldid=25473557“

Kategorie: 

Generativní lingvistika• 

/wiki/V%C3%A1z%C3%A1n%C3%AD
/wiki/Slovn%C3%ADk
/w/index.php?title=Gramatick%C3%A1_shoda&action=edit&redlink=1
/w/index.php?title=Funk%C4%8Dn%C3%AD_kategorie&action=edit&redlink=1
/w/index.php?title=Sem&action=edit&redlink=1
/wiki/Louis_Hjelmslev
/w/index.php?title=Komponen%C4%8Dn%C3%AD_anal%C3%BDza&action=edit&redlink=1
https://cs.wikipedia.org/w/index.php?title=Rys_(lingvistika)&oldid=25473557
https://cs.wikipedia.org/w/index.php?title=Rys_(lingvistika)&oldid=25473557
/wiki/N%C3%A1pov%C4%9Bda:Kategorie
/wiki/Kategorie:Generativn%C3%AD_lingvistika

Hledání

Hledat

Rys (lingvistika)

5 jazyků Přidat téma

Speciální:Hledání

#
#
#
#
#
#
#
#
#
#
#
#
#
#
#
#
#
#
#
#
#
#
#
#
	Odkladiště

