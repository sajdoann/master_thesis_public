Z Wikipedie, otevřené encyklopedie
Tvarosloví neboli morfologie je lingvistickávěda zabývající se ohýbáním
(skloňování, časování) a pravidelným odvozováním slov pomocí předpon, 
přípon a vpon. Je to disciplína lingvistiky, která studuje strukturu slov. T ento
pojem uvedl do jazykovědy August Schleicher v roce 1859. Lingvista
zabývající se morfologií se nazývá morfolog. Slova určitého jazyka morfolog
bere jako sestavená z jednoho či více morfémů. 
Morfologické hledisko je základem typologické klasifikace jazyků na 
analytické, flektivní a aglutinační. 
Charakteristika
Pro jazyky analytického typu (vietnamština) ideálně platí, že každý morfém je
slovem a každé slovo je tvořeno jedním morfémem. U jazyků aglutinačních
(např. turečtina) je většina slovních forem vytvořena ze snadno oddělitelných
segmentů. Každý segment přitom odpovídá jednomu morfému. Jazyky
flektivní, kam patří i čeština, spojují často víc než jeden morfém do jednoho
segmentu, morfu, popř. se morfémy realizují fúzí či nulovou realizací.
Segmentace slova na morfémy je u flektivních jazyků tudíž často nemožná,
nebo je proveditelná pouze na abstraktní rovině. 
Morfém je podle strukturalismu minimální, sémanticky dále nedělitelná
jednotka. Ve strukturalistickém učení o jazyce je považován za bilaterální
jazykový znak, tj. jednotu označujícího (formy) a označovaného (významu). 
Morfémy jsou v textu realizovány konkrétními jednotkami, které se nazývají 
morfy. Protože různé morfy mohou realizovat v různých kontextech jeden a
tentýž morfém, je morfém někdy považován za třídu alomorfů. Např. morfém 
plural má v češtině mimo jiné alomorfy -i, -ové, -y, -a. 
Externí odkazy
Obrázky, zvuky či videa k tématu tvarosloví na Wikimedia Commons
Tento článek je příliš stručný nebo postrádá důležité
informace.
• 
Pahýl
Pahýl Pomozte Wikipedii tím, že jej vhodně rozšíříte. Nevkládejte
však bez oprávnění cizí texty.
Portály: Jazyk
Citováno z „https://cs.wikipedia.org/w/index.php?
title=Tvarosloví&oldid=25356159“
Kategorie: 
Lingvistická morfologie
Slovotvorba
Skryté kategorie: 
Pahýly
Monitoring:Články s identifikátorem NKC
Monitoring:Články s identifikátorem PSH
Monitoring:Články s identifikátorem TDKIV
Monitoring:Články s identifikátorem GND
Portál Jazyk/Zapojené články
Hledání
Hledat
Tvarosloví
110 jazyků Přidat téma
• 
• 
• 
• 
• 
• 
• 
• 
Speciální:Hledání