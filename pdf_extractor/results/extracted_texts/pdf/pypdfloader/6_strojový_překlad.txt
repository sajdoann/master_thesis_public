Z Wikipedie, otevřené encyklopedie
Strojový překlad (angl. machine translation) je proces automatického 
překladu z jednoho přirozeného jazyka do jiného pomocí počítače. Strojový
překlad byl poprvé použit v 50. letech v USA. Úkol v oblasti zpracování
přirozeného jazyka a umělé inteligence stále však nebyl plně vyřešen.
Poslední technologií jsou neuronové strojové překlady (neuron machine
translation, NMT), které se blíží k tzv. lidské paritě neboli shodě s tím, jak by
bilingvní osoba přeložila daný text a zda se přeložené shoduje s NMT.[1]
Výsledky jsou již dostatečně kvalitní pro použití v mnoha oblastech, kde
pomáhají lidským překladatelům. 
Historie strojového překladu
Pokusy o strojový překlad cizojazyčných textů začaly krátce po 2. světové
válce. Očekávalo se, že pro počítače, jejichž první prototypy byly v té době
uvedeny do provozu, nebude tento úkol nijak složitý. Brzy se však ukázalo, že
tento předpoklad byl zcela mylný. 
První systém pro strojový překlad byl veřejnosti představen 7. ledna1954 v
ústředí firmy IBM. Událost přitáhla značnou pozornost médií i široké
veřejnosti. Systém samotný byl ale z dnešního pohledu velmi jednoduchý,
jeho slovník obsahoval pouze 250 slov a při předvádění překládal pouze 49
zvlášť vybraných vět z ruštiny do angličtiny. I přes tuto jednoduchost ale
systém vzbudil dojem, že praktické nasazení strojového překladu už není
daleko, což pomohlo získat dostatečné finanční prostředky na další výzkum v
tomto oboru. 
Hlavní motivací pro vývoj dalších podobných systémů byla eskalující studená
válka. USA se začaly obávat náskoku tehdejšího Sovětského svazu ve vývoji
raketové i jiné vojenské techniky a snažily se pečlivě monitorovat pokrok
sovětské vědy. První systémy pro strojový překlad byly proto používány
především pro překládání ruskojazyčných vědeckých a odborných publikací
do angličtiny. Kvalita překladu však byla velmi nízká a takto vzniklé texty se
používaly pouze pro získání základní orientace v obsahu dokumentu a
rozhodování, zda stojí za to nechat dokument přeložit profesionálním
překladatelem.
V průběhu dalších desetiletí bylo do vývoje v oblasti strojového překladu
investováno značné úsilí jak v komerční, tak i v akademické sféře.
Dosahované pokroky byly ale po celou dobu velmi skromné a ani dnešní
nejmodernější systémy nedokáží překládat na úrovni, která by byla
srovnatelná s člověkem. 
Metody strojového překladu
Pravidlový strojový překlad
Nejstarším přístupem ke strojovému překladu je pravidlový přístup, obvykle
označovaný jako RBMT (Rule-based Machine Translation). Pravidlový
překladový systém obvykle sestává ze slovníku (který může být vytvořen
ručně či poloautomaticky) a sady překladových pravidel. T ato pravidla
analyzují zdrojovou větu a za pomoci slovníku ji transformují do cílového
jazyka. Vývoj pravidlového systému je časově náročný (obvykle se hovoří o
desítkách let potřebných pro vytvoření reálně použitelného systému) a
vyžaduje práci skupiny jazykových a počítačových expertů. 
Pravidlových překladových systémů, které byly nasazeny do praxe, je velice
málo a existují jen pro několik málo jazykových párů, zejména angličtinu s
francouzštinou (částečně díky Kanadě a jejím jazykovým zákonům,
vyžadujícím aby mnohé dokumenty byly k dispozici v anglické i francouzské
verzi). Pravidlové systémy se přesto osvědčily pro překlady textů z velmi
omezené jazykové domény, v kterémžto případě je možné slovníkem a sadou
pravidel téměř plně postihnout texty, které je nutné překládat. V těchto
situacích pravidlový překlad často dosahuje lepší kvality než obecně
úspěšnější statistický překlad. Příkladem takového systému může být METEO,
kanadský systém pro překlad předpovědi počasí. 
Statistický strojový překlad
Zvyšování výpočetní síly počítačů umožnilo v 90. letech 20. století masivní
nástup statistických metod do počítačové lingvistiky, což v mnoha jejích
oblastech způsobilo doslova revoluci. Nejinak tomu bylo u strojového
překladu. Najednou již nebylo potřeba jazykových expertů desítek let vývoje.
Ukázalo se, že dostatečné množství paralelních jazykových dat a statistické
modelování dokáží v krátkém čase a s nevelkými náklady překonat mnohé
stávající pravidlové systémy; stejně tak stvoření překladového systému pro
nový jazykový pár se prakticky stalo pouze otázkou získání dostatečného
množství dat. 
Základem statistického překladového systému (SMT, Statistical Machine
Translation) je dvojjazyčný (paralelní) korpus – sada dokumentů ve zdrojovém
jazyce a jejich lidských překladů do cílového jazyka (nebo obráceně), typicky
automaticky sesbíraných z internetu a dalších volně dostupných zdrojů. Z
těchto dat si překladový systém extrahuje překladovou tabulku, tj. slovník
obohacený o pravděpodobnosti (četnosti) jednotlivých možných překladů.
Nejobvyklejším přístupem je frázový překlad, kdy překladová tabulka (zde
nazývaná frázová tabulka) obsahuje nejen překlady jednotlivých slov, ale
zejména krátkých frází – je tomu tak mimo jiné proto, že slova zdrojového a
cílového jazyka si obvykle neodpovídají 1:1, a překlad celých víceslovných
frází proto obvykle vede k lepším výsledkům. 
Druhou zásadní částí statistického překladače je jazykový model pro cílový
jazyk, který má za úkol z možných překladů jednotlivých frází vybrat takovou
kombinaci, která vede ke koherentní a smysluplné cílové větě. Jazykový
model se vytváří na základě jednojazyčného (monolinguálního) korpusu
cílového jazyka. Pokud takový není k dispozici, lze použít i cílovou stranu
paralelního korpusu, ale v typickém případě je jednojazyčných dat k dispozici
řádově více než dvojjazyčných. 
Komerčně nejúspěšnějším systémem se stal Google Translate, který během
několika let nabídl překlad mezi desítkami světových jazyků, v kvalitě obvykle
postačující pro základní porozumění textu, v mnoha případech dokonce již
umožňující správné porozumění většině obsahu přeloženého textu. Systém je
pro běžné uživatele dostupný zdarma online, pro profesionální použití je
možné používat placené API. 
V akademické sféře se prosazuje open-source překladový systém Moses,
který je dostupný zdarma na internetu. 
Hybridní strojový překlad
Hybridní překlad se snaží kombinovat výhody pravidlových a statistických
systémů. Zásadní výhodou statistického přístupu je výrazně větší pokrytí než
u pravidlového. Naopak pravidlové systémy obvykle dobře postihují
gramatické jevy, které se obvykle řídí danými pravidly, zatímco statistické
systémy se gramatická pravidla snaží (mnohdy neúspěšně) odhadovat z dat,
bez lingvistických znalostí. 
Neuronový strojový překlad
Neuronový strojový překlad, založený na hlubokém učení, dosáhl v
posledních letech rychlého pokroku. 
Překladače založené na práci s umělou neuronovou sítí jsou běžně dostupné
od roku 2017. Google nasadil v tomto roce neuronovou síť ve svém
Překladači[2] a vznikl též konkurenční projekt DeepL, o němž se má za to, že
od roku 2022 obvykle poskytuje nejlepší výsledky strojového překladu,
obvykle stále vyžadují následnou úpravu člověkem.[3][4][5] V porovnání s
Google Překladačem též dosahuje lepších výsledků.[6]
Strojový překlad v Česku
Strojový překlad má v České republice dlouhou a bohatou tradici, vznikla zde
celá řada úspěšných akademických i komerčních systémů. 
Akademické systémy
Centrem akademického výzkumu je už po několik desetiletí Ústav formální a
aplikované lingvistiky při Matematicko-fyzikální fakultě Univerzity Karlovy. V
průběhu sedmdesátých a osmdesátých let zde byla pod vedením prof. Petra
Sgalla vytvořena rozsáhlá teorie pro formální popis přirozeného jazyka
pomocí závislostní syntaxe nazvaná funkčně-generativní popis. Na těchto
teoretických základech pak na přelomu sedmdesátých a osmdesátých let
minulého století vznikl pod vedením Zdeňka Kirschnera experimentální
anglicko-český strojový překladač APAČ a o několik let později podobný
systém pro překlad mezi češtinou a ruštinou nazvaný RUSLAN. 
Komerční systémy
Komerční systémy pro strojový překlad přišly na český trh krátce po nástupu
osobních počítačů na začátku devadesátých let a poměrně rychle si mezi
uživateli získaly značnou popularitu.
PC Translator
PC Translator byl první a komerčně nejúspěšnější softwarový nástroj pro
překlad cizojazyčných textů na českém trhu. Během 30 let distribuce (od r.
1988) měl více než 40 tisíc legálních uživatelů. Pomáhal uživateli při překladu
tím, že rozdělil větu na jednotlivá slova a skupiny slov a pro každé vyhledal
ve slovníku několik nejvhodnějších překladů. Výsledek zobrazil v přehledné
tabulce, podle níž pak uživatel sám sestavoval finální text. Novější verze byly
doplněny i o skloňování a časování, anglická verze navíc o větný parser.
Překladač umožňoval překlad ze šesti jazyků (angličtina, němčina, ruština,
francouzština, italština a španělština) do češtiny a slovenštiny. Autorem
programu byl Ing. Rostislav Janča. Program se na českém trhu velmi rychle
etabloval a v České republice stále patří mezi nejpoužívanější překladatelské
nástroje. Výrobcem a distributorem programu je od roku 1997 firma Langsoft
s.r.o. 
Transen
Transen byl první překladač na českém trhu, který dokázal v přeloženém
textu sám skloňovat nebo časovat česká slova. K tomuto účelu obsahoval
podrobně rozpracovanou databázi českých ohýbacích vzorů a sadu
základních pravidel české syntaxe. Anglická syntaxe v něm byla popsána
pomocí větných šablon sestavených podle knihy "A Guide to Patterns and
Usage in English" významného britského lingvisty A. S. Hornbyho. Klíčové
součásti překladače vyvinul bratislavský programátor Jozef Baruník, původně
pro překlad z angličtiny do slovenštiny. Systém byl na českém trhu nabízen v
první polovině devadesátých let, ale nedosáhl většího rozšíření. 
Skik
Překladač Skik byl na český trh uveden v polovině devadesátých let. Dokázal
provádět základní analýzu syntaxe anglické věty a uměl i skloňovat nebo
časovat česká slova v přeloženém textu. Autorem překladače byl Vladimír
Smetáček. Program se na českém trhu prodával přibližně deset let, poté jeho
autor své komerční aktivity ukončil a vyvinuté know-how nabídl české
akademické komunitě.
Eurotran
Překladač Eurotran přišel na český trh na konci devadesátých let a byl prvním
překladačem, který byl zaměřený na překlad internetových stránek. Autorem
byl Milan Šustek. Program používal překladový model založený na paralelní
bezkontextové gramatice, později přidal statistický bigramový model pro
vyhlazování českého textu. Díky nasazení inovativních technik byl hned od
počátku nástrojem, který poskytoval v češtině nejvyšší kvalitu překladu.[7]
Související články
Babelfish
DLT – projekt Distributed Language Translation
Interlingvální strojový překlad
Transferový strojový překlad
Posteditace
Statistický strojový překlad
Wikipedie:Strojový překlad Wikipedie – Projekty automatizovaného
překladu Wikipedie
Reference
↑Wayback Machine. web.archive.org [online]. [cit. 2023-08-17]. 
Dostupné v archivu pořízeném z originálu dne 2023-08-17.
↑Google skokově vylepšil překlad. Umělá inteligence se zakousla do
češtiny. iDNES.cz [online]. 2017-04-19 [cit. 2023-08-17]. Dostupné
online.
↑KATSNELSON, Alla. Poor English skills? New AIs help researchers to
write better. Nature. 2022-08-29, roč. 609, čís. 7925, s. 208–209. 
Dostupné online [cit. 2023-08-17]. doi:10.1038/d41586-022-02767-9.
(anglicky)
↑KORAB, Petr. DeepL: An Exceptionally Magnificent Language
Translator. Medium [online]. 2022-02-18 [cit. 2023-08-17]. Dostupné
online. (anglicky)
↑DeepL outperforms Google Translate – DW – 12/05/2018. dw.com
[online]. [cit. 2023-08-17]. Dostupné online. (anglicky)
• 
• 
• 
• 
• 
• 
• 
1. 
2. 
3. 
4. 
5.
↑COLIN. DeepL Translator Review: Is It Better Than Google Translate?
[online]. 2022-05-18 [cit. 2023-08-17]. Dostupné online. (anglicky)
↑MF DNES: Stroj živého překladatele hned tak nenahradí, test
překladačů PC Translator, Skik a Eurotran.
Externí odkazy
Obrázky, zvuky či videa k tématu strojový překlad na Wikimedia
Commons
Strojový překlad v České terminologické databázi knihovnictví a
informační vědy (TDKIV)
Online překladač pomocí GNU/FDL slovníku (slovník je svobodný
software). Nejedná se přímo o překlad, ale o zobrazení významu v jiném
jazyce v bublinkové nápovědě.
Interaktivní ukázka strojového překladu na Ústavu formální a aplikované
lingvistiky MFF UK.
Strojový překlad Český - Angličtina
Citováno z „https://cs.wikipedia.org/w/index.php?
title=Strojový_překlad&oldid=25305562“
Kategorie: 
Strojový překlad
Umělá inteligence
Počítačová lingvistika
Skryté kategorie: 
Monitoring:Články s odkazem na TDKIV
Monitoring:Články s identifikátorem NKC
Monitoring:Články s identifikátorem PSH
Monitoring:Články s identifikátorem TDKIV
Monitoring:Články s identifikátorem BNF
Monitoring:Články s identifikátorem GND
Monitoring:Články s identifikátorem LCCN
Monitoring:Články s identifikátorem LNB
Monitoring:Články s identifikátorem NDL
Monitoring:Články s identifikátorem NLI
6. 
7. 
• 
• 
• 
• 
• 
• 
• 
• 
• 
• 
• 
• 
• 
• 
• 
• 
• 
•
Hledání
Hledat
Strojový překlad
85 jazyků Přidat téma
Speciální:Hledání